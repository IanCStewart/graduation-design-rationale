# Aanleiding

## Voorgeschiedenis van het project
Martijn Bevelander (de eigenaar van Club Ruis) had het idee voor een loyalty app om de binding en digitale interactie, om en in de club, te verbeteren. Dit idee is ontstaan rond augustus 2017, nadat Club Ruis een slechte ervaring had gehad met BarDoggy (een app waarmee club gangers korting kunnen krijgen in verscheidene clubs). Het project was vooraf een globaal idee en moest nog verder uitgewerkt worden.

## Mijn voorgeschiedenis met het project
Voorafgaand heb ik veel met technieken omtrent React gewerkt. Om mijn vaardigheden binnen React uit te breiden, heb ik er voor gekozen een React Native app te realiseren. React Native biedt een javascript framework aan waarmee native apps kunnen worden ontwikkeld. Ondanks dat de twee frameworks de zelfde naam bevatten zijn er toch grote verschillen aanwezig. Dit houdt voor mij in dat er een gezonde uitdaging blijft bij het realiseren van een app.

> React Native is an open source project started by Facebook. It allows developers to build cross-platform mobile apps using JavaScript. It works very similarly to React, Facebook’s popular JavaScript library for building single page web applications. You build a high performance mobile app that is indistinguishable from one that is built using Swift/Objective-C or Java. ~ Milliman, T. (2017, 11 mei)

Zoals Taylor Milliman aangeeft kan een native app ook in Swift, Objective-C of Java worden gemaakt. Dit zijn codeer talen die bij mij niet bekend zijn. Om het project realistisch, en binnen een half jaar, te houden heb ik er voor gekozen mij niet te verdiepen in één van deze codeer talen, maar mij verder te verdiepen in JavaScript.

## Waarom dit project
Mij leek dit project een leuke en gezonde uitdaging op het gebied van native app design en development. Tijdens mijn jaren op Communication and Multimedia Design (CMD) heeft de focus vooral op web design en development gelegen. Bij native design en development komen bijvoorbeeld design guidelines en development frameworks kijken, die bij mij nog niet of nauwelijks bekend waren.
